---
layout: post
title:  "Domaći mliječni jogurt bez laktoze"
author: Sabrina
comments: false
categories: [ zdrava hrana, recepti, fermentirano ]
image: assets/images/domaci_jogurt.jpg
featured: true
hidden: false
---
Napravite kod kuće pravi domaći zdravi jogurt bez laktoze. Originalni recept za jogurt bez laktoze možete naći prema SCD (<i>engl. Specific Carbohydrate Diet</i>) receptu. 
Kroz par jednostavnih koraka možete imati vrlo ukusan i hranjiv jogurt. 




## Nabavite kvalitetno mlijeko

Imate slobodu biranja od kakvog mlijeka ćete raditi jogurt. Preporuka je svježe, domaće, organsko (EKO) mlijeko bilo kravljeg, ovčjeg ili kozjeg. 
Mlijeka iz dućana sadrže male količine hormona i antibiotika koji se daju životinji, zato osobno preporučujem što prirodnije mlijeko - kojeg možemo naći kod lokalnih, domaćih proizvođača.

## Bez laktoze

Ostavimo li da se jogurt fermentira najmanje 24 sata, bakterije fermentacijom razgrade svu laktozu.

## Postupak pripreme

Za jednu litru mlijeka dovoljno vam je 5% jedne šalice jogurta (preporučujem ekološki čvrsti jogurt). To je otprilike jedna čajna žličica.
Isto, nemojte miješati jednu vrstu mlijeka sa drugom vrtom jogurta (primjerice: kozje mlijeko sa kravljim jogurtom) - iako možda nećete imati nikakvih posljedica, nekima miješanje teško pada na probavu.

Ako mlijeko nije pasterizirano, prokuhajte ga ali ne na više od 81<span>&#176;</span>C kako se ne bi promijenila struktura mlijeka. Kad se temperatura mlijeka spusti između 37<span>&#176;</span>C i 45<span>&#176;</span>C, dodajte žličicu jogurta ili lakobakterijske probiotike iz kapsule, blago pomiješajte i ostavite ga na spomenutom temperaturnom rasponu u jogurteriju na 24 sata. 

## Poslužite se

Nakon 24-satne fermentacije, mlijeko bi se trebalo učvrstit i <i>voila!</i> Dobili ste jogurt! Laktobakterije ili bakterije mliječno-kiselog vrenja pretvaraju laktozu u mliječnu kiselinu zbog koje mliječna masa očvrsne i poprimi blagi do umjereno kiselkasti okus - ovisno o vrsti i sastavu laktobakterija.

Dobar tek!
