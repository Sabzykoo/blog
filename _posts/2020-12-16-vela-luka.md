---
layout: post
title: "Vela Luka"
subtitle: "Romantični dragulj otoka Korčule."
author: Sabrina
image: "assets/images/mjesto-za-poljubac.jpg"
hidden: false
category: [putovanja]
comments: false
---
Želite se maknuti iz grada u prirodu, kupati se na divljim plažama daleko od gužvi, osjećati se privremeno odsječen od svijeta onda je Vela Luka <i>misto</i> za vas.

## Šetnice, plaže i turističke atrakcije

Šetnja po velolučkoj rivi je ujedno šetnja po najdužem podnom mozaiku na svijetu. Dobra rekreacija je planinarska staza <b>Hum</b> koja vodi do najvišeg vrha zapadne strane Korčule. S humskog vidikovca možete vidjeti cijelu velolučku uvalu pa čak i obalu Italije. Vela Luka ima arheološki lokalitet - <b>Velu Spilu</b>- koja je jedno od najznačajnijih špiljskih arheoloških nalazišta u Europi, a vrijednu arheološku zbirku možete naći u <b>Centru za kulturu</b> u Veloj Luci.

Zapadni dio Korčule obiluje lijepim plažama od šljunčanih i pješčanih do kamenitih. Gradska plaža Vele Luke je betonska plaža Azzuro, lokalni je nazivaju <b>Posjedon</b> jer se nalazi pod istoimenim hotelom. Tu se može iznajmiti ležaljka, suncobran, istuširat se i otići na toalet. Ostale plaže u blizini su <b>Mikulina Luka</b>, uvala Plitvine u neposredno pored hotela Adrije. Ako nastavimo tom obalom dolazimo do Bilog Žala i Mikuline Luke. U uvali <b>Gradina</b> nalazi se pješčana plaža, meni najomiljenija – može se sakriti od sunca pod borovima i ograđena je bovama za plivače. Dalje od Gradine na sjeveru nalazi se pješčana i šljunčana plaža u uvali Stratinčica. Što idete zapadnije to su plaže kamenitije – pod markintama. Uvala Meja, te plaža <b>Martina Bok</b>. Južne plaže su šljunčane i kamenite a nalaze se na mjestima: Badjena, Žalić, Tri Luke (po luški: Tri Porte), uvala Lučica, te plaža Poplat. 
Na šljunčanoj plaži u uvali <b>Pičeni</b> može se voziti kajak i provest se oko otoka Ošjaka. Uz najavu, može se gastronomski počastiti u obližnjem restoranu.

Iako nije samo turistička atrakcija, <b>crkva Sv. Jakova</b> u Veloj Luci prava je poslastica za ljubitelje mediteranske arhitekture. Cijela obala uz centar Vele Luke je bogata malim crkvicama, kapelicama i svetištima. Osim za rimokatolike, u Veloj Luci možete naći i Evangelističku crkvu i dvoranu Jehovinih svjedoka.

## Poslovni potencijal

Turizam je mnogim obalnim i otočnim mjestima donijela prosperitet, međutim, za Vela Luku to nije nužno točno, iako je prihod od turizma primarna. Nažalost, mnoge propale industrije su se zamijenile turizmom.
Nabrojit ću najznačajnije industrije iz bivše države koje su propale; poput <b>Jadranke</b> - tvornica konzervirane ribe i <b>Grebena</b> - brodogradilišta. <b>Tvornica limene ambalaže 8. mart</b> koji je zapošljavao većinu niskokvalificirano žensko stanovništvo, i još mnogo toga – od tvornice proizvodnje električnih brojača do različitih obrta i salona.

Iako poznata kao ribarsko i poljoprivredno mjesto, Vela Luka je svakim danom sve skromnija tim djelatnostima. Tako da se morski uzgoj i proizvodnja ugasila, ostala je samo ribarenje i kočarenje koje je također u narednim godinama sve manje. Od velikog brodogradilišta raspršilo se na male privatne brodograditelje, koji su svakim danom također sve manje – gotovo ih je nemoguće naći – a korčulanske gajete ili ribarice su jedne od nalijepiš na Jadranu.

Vela Luka je mjesto visokog poslovnog potencijala, pojaviše zbog klime, geolokacije i geografije. Povezana je trajektima linijama za Split, Lastovo i Hvar. Također izuzetan potencijal u zdravstvenom turizmu ponajviše zbog morskog blata. 

## Masline su glavne u poljoprivredi

Lastovke i Drobnice možete naći svugdje, gdje god da se okrenete. Većina stanovništva ima svoje maslinike od desetak do stotinjak stabala, a svaki vrt ima obavezno neki agrum - bilo mandarinu ili naranču. Lokalni je običaj je da ženska djeca naslijede masline, a muška vinovu lozu. Gotovo sva vinova loza je u Blatskome polju, ravnica nedaleko od Vela Luke.

Vela Luka, i općenito otok Korčula pogodna je za uzgoj agruma poput mandarina, naranči, nekih sorti limuna i grejpa, badema i smokava. A mogu se naći i samonikle ljekovite biljke, gljive poput rujnica i vrganja, te divljih autohtonih voćnih sorti na koje smo zaboravili, poput rogača i manjiga.

## Mjesto zdravstvene ironije

Bio-kemijski laboratorij, koji uzima uzorke svako radno jutro i rezultati su proslijeđeni doktoru isti dan. Nema pedijatra. Hitna je u Blatu, mjestu nedaleko od Vela Luke, pa ako je potrebno vaditi krv, vraća vas u Luku.

## Školstvo, edukacija i šport

Kao i svako veće misto, Vela Luka ima dječji vrtić, osnovnu školu i srednju školu koja nudi programe opće gimnazije, ekonomist/trgovac, kuhara i brodskog mehaničara. Većini je prva asocijacija na Vela Luku - glazba. Što zbog Olivera Dragojevića čiji grob je na gradskome <b>groblju Sv. Rok</b>. Sigurna sam da  znate pjesmu <i>Skitnica</i> od Jasne Zlokić, a od novijih na glazbenoj sceni Domenike Žuvele. Vela Luka ima svoju osnovnu glazbenu školu i športske klubove. 



Ako vam se ikad pruži prilika da posjetite Velu Luku, učinite, priodne lijepote zaljeva teško da ćete ikad zaboraviti!
